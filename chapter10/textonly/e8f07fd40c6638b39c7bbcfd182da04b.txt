EU och ytterligare sex länder undantas från tullarna på stål och aluminium tills vidare meddelar USA. Det skriver AFP.  
USA:s handelskommissionär Robert Lighthizer meddelade under torsdagen senaten att president Donald Trump godkänt en paus medan förhandlingarna pågår om en permanent lösning.
Handelskommissionär Cecilia Malmström har tidigare sagt att hon förväntar sig att EU ska undantas strafftullarna på stål och aluminium.
Donald Trumps nationelle säkerhetsrådgivare HR McMaster avgår, meddelar Vita huset enligt New York Times. McMaster kommer att ersättas av tidigare FN-ambassadören John Bolton.
Donald Trump bekräftar själv avgången och den nya utnämningen i ett inlägg på Twitter, där han tackar McMaster för ett utomordentligt arbete och meddelar att John Bolton tillträder 9 mars.
Enligt New York Times ska McMaster under en tid ha diskuterat avgången med Trump, men beslutat att snabba på beslutet eftersom spekulationer om hans vara eller inte vara försvårar hans arbete. Beslutet ska också ha varit ömsesidigt. 
I förra veckan kom uppgifter om att presidenten var på väg att sparka McMaster, något som förnekades.
John Bolton träder in som nationell säkerhetsrådgivare i Vita huset efter HR McMaster – och blir därmed den tredje personen på posten på bara 14 månader. McMaster tog i februari 2017 över posten efter Michael Flynn som fick sparken av Donald Trump efter bara tre veckor.
John Bolton beskrivs av amerikanska medier som ”en hök”, känd för sin rättframhet i utrikespolitiska frågor och sin hårda konservativa syn. 
Han har tidigare haft poster i flera republikanska administrationer. Under George W Bush hade han under en period en roll inom utrikesdepartementet, och var en av de som förespråkade USA:s skrig i Irak och  hårdast drev bilden av att Saddam Hussein hade tillgång till kärnvapen, vilket sedan visade sig vara fel, skriver BBC.
I ett brev till nationella säkerhetsrådet som CNN tagit del av skriver HR McMaster själv som sin avgång. Han skriver att han ”efter 34 år i nationens tjänst nu ansöker om avsked från USA:s armé. ” Han skriver att han är tacksam för att ha fått tjänstgöra under Donald Trumps presidentskap
Donald Trump å sin sida skriver på Twitter att han är ”mycket tacksam för general HR McMaster, som har gjort ett utomordentligt arbete”, och att de både kommer att förbli vänner.
Därmed tycks McMasters avgång inte omgärdas av samma konflikter som exempelvis utrikesminister Rex Tillerson, som nyligen fick lämna sin post. Uppgifter till New York Times gör också gällande att det ska ha varit ett gemensamt beslut.
De 28 EU-ledarna har kommit överens om bedömningen att Ryssland ”med stor sannolikhet” låg bakom förgiftningen av ex-spionen Sergej Skripal och hans dotter Julia Skripal. Det säger Europeiska rådets ordförande Donald Tusk efter dagens toppmöte.
Nervgiftsattacken mot ryske ex-spionen Sergej Skripal i Salisbury stod högt på agendan under torsdagens EU-toppmöte i Bryssel. Premiärminister Theresa May beskrev det som ”en skamlös och hänsynslös attack mot Storbritannien”, och sökte stöd hos sina unionskollegor, skriver TT. 
– Skärpning av sanktionerna är inte på dagordningen, däremot ett skarpt uttalande. Det förväntar jag mig och det vill vi ha, sa han.
Litauens president Dalia Grybauskaite uteslöt inte att fler länder kan komma att utvisa ryska diplomater som en följd av händelsen. 
– Vi stöder de åtgärder som Storbritannien har genomfört. Vi överväger allihop liknande saker. Jag gör det själv som president i Litauen, sa hon.
I ett gemensamt uttalande väntas EU-ledarna bland annat säga att man står ”i enad solidaritet med Storbritannien”.
”Medlemsstaterna kommer att samordna de slutsatser som måste dras i ljuset av vilka svar som ges av ryska myndigheter”, heter det bland annat i ett av de utkast som läckt ut på förhand.
En brittisk domstol har gått med på att låta ta blodprover från ex-spionen Sergej Skripal och hans dotter Julia Skripal, rapporterar brittiska medier. Blodet ska testas av Organisationen för förbud mot kemiska vapen (OPCW). 
I domstolens utlåtande framgår att Sergej Skripal är ”oförmögen till alla former av kommunikation” och att hans dotter är ”oförmögen till meningsfull kommunikation”. Deras tillstånd beskrivs som stabilt men det är oklart när och i vilken utsträckning det kommer förbättras.
Hur väljer man egentligen rätt vin till pizzan? Att endast tänka att det är italienska röda viner som passar till pizza känns lite snävt när det nu finns nära ett oändligt antal varianter på pizza.
Därför har proffsen på Viva Vin & Matklubb tagit fram en lista med perfekta viner till olika typer av pizza – oavsett om det är klassisk capricciosa, folklig kebabpizza eller instagramtrendig löjromspizza.
Rebellgruppen Failaq al-Rahman har via FN gått med på att vapenvila ska börja gälla i östra Ghouta vid midnatt, lokal tid. Det rapporterar Reuters.
Målet med vapenvilan uppges vara att stoppa lidandet i regionen och inleda förhandlingar med Ryssland om en lösning för att garantera civilbefolkningens säkerhet, säger en talesperson för rebellgruppen till nyhetsbyrån. En kommitté bestående av rebeller och civila ska delta i förhandlingarna med Ryssland.
Failaq al-Rahman ingår i oppositionsrörelsen Fria syriska armén och är en av få rebellgrupper som ännu kontrollerar en del av östra Ghouta efter den kraftiga offensiven från regimen och deras allierade.
Ryssland gav Turkiet grönt ljus för offensiven mot Afrin i Syrien. Det sa den framträdande syriskkurdiske politikern Salih Muslim på en presskonferens i Stockholm på torsdagen, inbjuden av politiker från S och MP. 
Muslim var fram tills nyligen ordförande för Demokratiska unionspartiet (PYD), vars USA-stödda milis YPG har spelat en stor roll i kampen mot IS i Syrien. Turkiet tog i helgen kontroll över symboliskt viktiga Afrin men kurderna som etablerat ett de facto-självstyre i området säger att de inte kommer att ge upp.
– Allt har plundrats. Civila har gripits och förts bort, vi vet inte vad som kommer att hända med dem. Det är en katastrof, men kampen fortsätter, sa Muslim enligt Aftonbladet.
Turkiet likställer PYD och YPG med den terrorstämplade PKK-gerillan. Även EU anser att PKK är en terrororganisation, men har inte dragit samma slutsats om PYD. Muslim är efterlyst i Turkiet i samband med ett dödligt bombdåd i Ankara 2016 och en belöning på en miljon dollar har utlovats om han grips. Enligt det svenska justitiedepartementet är Turkiets begäran om att Muslim ska lämnas ut under handläggning.
22 civila har dödats på en marknad i Idlib-provinsen i nordvästra Syrien på torsdagen. Det uppger oppositionella Syriska människorättsobservatoriet, enligt AFP. 
Enligt deras uppgifter var det sannolikt Ryssland som låg bakom lufträden, som inträffade i ett område som kontrolleras av al-Qaida-kopplade jihadistgruppen Hayat Tahrir al-Sham.
Nya Karolinska i Solna behöver installera 148 nya rullgardiner för att förhindra insyn, rapporterar Svenska Dagbladet. Den uppskattade kostnaden blir 370 000 kronor.
Jobbet ingår inte i den lista av småjobb som ska utföras till fast pris, som landstinget och Swedish Hospital Partners kom överens om under onsdagen.
Bakgrunden är att insynen tidigare inte förutsågs bli ett problem. Tvärt om lyftes den fram som en fördel av tidigare sjukvårdslandstingsrådet Filippa Reinfeldt (M).
– Folk på trottoarerna kommer att se personalen springa med svårt sjuka i glaskorridorerna ovanför dem. Det är ganska häftigt, sade hon i en intervju med DN 2014.
Ett nytt avtal innebär att det inte längre ska kosta tiotusentals kronor att byta en vattenkran eller sätta upp en hylla på Nya Karolinska i Solna. Istället har landstinget och Swedish Hospital Partners som sköter underhållet på sjukhuset, efter ett halvårs förhandlande, kommit överens om en fast prislista för mindre underhållsarbeten, skriver Svenska Dagbladet.
Tidningen har tidigare kunnat avslöja hur mindre förbättringsarbeten på sjukhuset kunnat kosta stora pengar på grund av hur avtalet mellan parterna tidigare var utformat.
– Granskningen gjorde att motparten mjuknade och insåg det orimliga i sina priser och vi har gjort en bra förhandling, säger Irene Svenonius (M), finanslandstingsråd.
Journalisten Leobardo Vazquez har skjutits till döds i sitt hem i delstaten Veracruz i sydöstra Mexiko under natten till torsdagen, meddelar regeringen. 
Vazquez är den tredje journalisten som mördats i landet i år. I fjol mördades tolv journalister i Mexiko, av dem fyra i ökända Veracruz där knarkkriget under den senaste tiden blivit allt blodigare. Tidigare kollegor till Vazquez vittnar om att han bland annat skrivit om brottsligheten i delstaten och mottagit flera hot, skriver Washington Post.
Journalisten Leobardo Vazquez, som sköts till döds i sitt hem i natt, är långt ifrån ensam om att falla offer för våldet i Mexiko.
Förra året mördades 25 000 människor – det högsta antalet på tio år – och siffran för 2018 ser hittills ut att bli ännu högre. Under januari och februari mördades i snitt 71 personer dagligen, skriver El País. Det är den högsta siffran sedan denna typ av statistisk började föras år 1997.
Våldet i landet nådde nya höjder 2017 då rivaliserande knarkkarteller splittrades i mindre men våldsammare grupperingar. 
Har du äntligen beslutat att bygga ett uterum? Eller kanske har du redan ett som behöver fixas till? Oavsett kan det vara mödan värt att fundera på hur du ska preppa och utrusta ditt drömrum för att öka njutningen och nyttan ännu mer.
I slutet av april samlas FN:s generalsekreterare António Guterres och ambassadörer från säkerhetsrådets 15 medlemsländer  för ett informellt möte i Skåne, meddelar Utrikesdepartementet.
Mötet, där bland annat FN:s fredsbevarande insatser ska diskuteras, ska ske på Dag Hammarskjölds gård Backåkra. 
– Det är fantastiskt! Det är precis så som tanken är med den nya stiftelsen Dag Hammarskjölds Backåkra, säger Backåkras intendent Karin Erlandsson till SVT.
Dag Hammarskjöld var FN:s generalsekreterare från 1953 fram till sin död i dåvarande Nordrhodesia 1961.
Zlatan Ibrahimovic har spelat sin sista match för Manchester United. Det bekräftar klubben på sin hemsida. Kontraktet är brutet och Ibrahimovic lämnar klubben med omedelbar verkan.
På Twitter skriver Zlatan Ibrahimovic själv att det har blivit dags att gå vidare, och han tackar Manchester United och dess fans för sina två år i klubben.
Att Zlatan väljer att lämna Manchester United och flytta till USA innebär att han håller drömmen om att spela VM i sommar vid liv, skriver Dagens Nyheters krönikör Johan Esk.
Esk konstaterar att Zlatan hade kunnat avsluta snyggt, med några inhopp under säsongsavslutningen i Manchester United. En flytt innebär enligt Esk att Zlatan kan få tillräckligt många matcher från start för att bli aktuell för truppen.
Expressens Mattias Larsson är av en annan åsikt. Han konstaterar att Zlatan över en natt kommer att bli den amerikanska ligans största stjärna. 
”Det kommer säkert att bli succé på massor av sätt”, skriver Larsson. Men på frågan om det ger Zlatan en plats i VM är han bestämd:
Det blir Los Angeles Galaxy som blir Zlatan Ibrahimovics nya klubbadress. Det uppger Sports Illustrated – som dessutom hävdar att kontraktet redan är påskrivet.
Enligt tidningen är löpet kontraktet över 2019 och ger den svenske storstjärnan en lön på 1,5 miljoner dollar om året motsvarande 12 miljoner kronor.
Beskedet om affären har även bekräftats av LA Times-journalisten Kevin Baxter, som på twitter skrivit att kontraktet är underskrivet.
Kina uppmanar USA att inte förvärra handelsrelationen länderna emellan, skriver AFP. Detta sedan Donald Trump under dagen skrivit under en promemoria om tullar på kinesiska varor för omkring 50 miljarder dollar.
”Om ett handelskrig initieras av USA så kommer Kina kämpa till slutet med alla tillgängliga medel för att försvara sina egna legitima intressen”, lyder ett uttalande från Kinas ambassad i Washington. 
Donald Trumps riktade tull mot Kina är den första av många åtgärder, enligt den amerikanska presidenten. 
Spelar Donald Trump sin kinesiske kollega i händerna genom tuffare handelsvallar för Kina, undrar Bloombergs Michael Schuman. Tullarna om 50 miljarder dollar, som USA öppnat för, kan tillåta den kinesiske ledaren Xi Jinping att bli den ekonomiska nationalist som han vill vara. 
Xis politiska budskap till medborgarna är att Kina har fallit offer för västerländsk plundring och att han är mannen som kan upprätta landet till dess självklara ställning på världsscenen, skriver Shuman. 
AFP skriver att Donald Trumps allt hårdare ton mot Kina visar hur ekonomen Peter Navarro har presidentens uppmärksamhet. Harvard-ekonomen har länge fäktat mot hotet från Peking, skriver nyhetsbyrån. 
Donald Trump kan införa tullar på produkter från Kina för sammanlagt omkring 50 miljarder dollar. Reuters skriver att Trump undertecknade en promemoria på torsdagen som inte innebär ett omedelbart handelskrig. Tullarna införs först efter en period av konsultationer, då industrilobbyister och politiker ges chans att argumentera för sin sak. 
Det är jämnt mellan Socialdemokraternas Stefan Löfven och Moderaternas Ulf Kristersson när väljarna ska avgöra vem som är den lämpligaste statsministerkandidaten. Det visar DN/Ipsos marsmätning.
25 procent svarar att Löfven är lämpligast, medan 21 procent svarar Kristersson. Men enligt David Ahlin, opinionschef på Ipsos har båda två framför allt stöd hos de egna väljarna. 
Sjukvården är just nu den fråga som de svenska väljarna tycker är allra viktigast inför valet, enligt en undersökning från Expressen/Demoskop. 23 procent av de tillfrågade svarar att sjukvården är viktigast. Därmed har frågan gått förbi lag och ordning och invandring, som toppade listan i den senaste undersökningen. 
Undersökningen visar också att väljarna anser att Socialdemokraterna har den bästa sjukvårdspolitiken.
– Jag tror att det här är är en vinnarfråga för Socialdemokraterna, säger Peter Santesson, chef för opinionsanalys på Demoskop.
Miljöpartiets återanvänder sin gamla profilfråga om förkortad arbetstid. Frågan finns med i partiets valmanifest säger språkröret Gustaf Fridolin till tidningen Arbetet.
– Det är ett mål för oss att mer av vårt välstånd tas ut i tid snarare än ständigt ökande konsumtion, säger språkröret till tidningen och pekar på flera kvinnodominerande yrkesområden där många anställda ”slits ut långt före pensionsåldern”.
Samtidigt utreds frågan om ett så kallat alterneringsår, en variant på det tidigare friåret där anställda gavs möjlighet till ledighet och ersattes med en vikarie som stod utanför arbetsmarknaden. 
EU:s flyktingavtal med Turkiet skulle innebära ett säkrare alternativ för migranter än att riskera sina liv på Medelhavet. Men istället har det lett till att tusentals människor sitter fast i Greklands flyktingläger, skriver Anna Sjöblom, medicinsk humanitär rådgivare på Läkare utan gränser på SvD Debatt.
”Vi vill påminna om att det är de män, kvinnor och barn som sitter fast på de grekiska öarna som betalar de mänskliga kostnaderna för avtalet”, skriver hon.
Hon efterlyser nu att avtalets humanitära konsekvenser lyfts på EU-agendan så att migranter som fastnat i Grekland kan komma vidare.
Omni ger alla mediers nyheter och perspektiv – i en app. Två år i rad har Omni utsetts till Sveriges bästa nyhetsapp.